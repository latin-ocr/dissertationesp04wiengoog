Ex Homeri carminibus tamquam e fonte perenni omnes fere omnium
temporum poetas Graecos hausisse constat. quod autem de poetis omni-
bus dici potest, id exceptis iis, qui post illum carmina epica fecerunt et
hanc ipsam ob causam vestigia cius non sequi non potuerunt, maxime de
vetustioribus poetis elegiacis valet. hi enim et quod ad tempus adtinet
reliquis propius ad eam aetatem, qua carmina homerica orta sunt, acce-
dunt et metrum adhibuerunt, cui cum versu heroico, a quo originem
duxit, magna est similitudo. accedit, quod veterrimi eorum, Oallinus et
Tyrtaeus, eodem modo quo ille persaepe bellica canunt.

Sed noli putare poesim elegiacam totam ex Homeri carminibus pen-
dere. quamvis enim satis antiquae sint quaedam quae aetatem tulerunt ·
eius reliquiae, tamen magnum temporis spatium inter has et Iliadem
Odyssiamque intercedit. atque haec fuit causa, cur magna illa varietas
et verborum formarum et rerum ad syntaxim spectantium, quae in
Homeri carminibus passim conspicitur, minueretur, multorum vocabu-
lorum vis aut longe alia fieret aut transferretur aut amplificaretur, aliae
voces ab usu removerentur, aliae in usum reciperentur. quarum rerum
causam ex temporum rationibus potissimum petendam esse facile inde
adparet, quod saepe, ubi inter Homeri et poetarum elegiacorum genus
dicendi discrimen quoddam intercedit, elegeae cum hymnis homericis, ’
quippe ad quorum aetatem propius accedant, mirum in modum eonsen-

tiunt neque tamen certa imitationis ex his expressae vestigia in elegeis
extant.¹)

¹) Hymnos homericos poetis elegiacis fuisso exemplo J. G. Renner nogat in corn·
mentatione cui inscripsit: ‘Ueber das Formelwessu im griechischen Epos und epische
Reminiscenzeu in der dlteren griechischen Elegie’ p. 16, idemque de Theognido Rich.
Kuellenberg in dissertatione quae est ‘De imitatione Theognidea' (v. Ι. diss. phil. Argent.)
p. 12 adn. 1 contendit. qui l. c. excipit Theogn. vv. 1-10‚ quos qui scripsit hymnorum
genus dicendi imitatus est. sed hos versus a Theognide abiudicandos esse G. ab Hartel
Mel. vindl pp. lsqq. ostendit.

 

