94

compositam esse propter alias quoque causas sumamus necesse est. res
gestae enim a poe'ta ita commemorantur, ut eum Neronis tempora vidisse
veri simillimum sit. scimus deinde Flaviorum aetate fabulas praetextas
confectas esse, id quod de posterioribus temporibus non constat. com-
perimus Senecae scripta eius ipsius aetate et paullo post hominibus valde
placuisse. eum enim adulescentes in rhetorum scholis lectitabant, eum
amabant, eum imitabantur. totum denique dicendi genus, quod in Octavia
conspicitur, nos cogit, ut statuamus eam non diversa aetate scriptam esse
a Senecae fabulis, quibuscum in codicibus coniuncta est. certum quidem
annum, quo ea condita sit, definire quis quaeso ausit? nullus enim in ea
extat locus, qui in hac re alicuius sit momenti. certe Meiser‚ qui ι) a.
LXVIIII vel LXX eam confectam esse statuit, falsus est, ut mihi qui-
dem videtur. opinatus enim est Octaviae scriptorem propter res a.
LXVIIIIJ LXX gestas Neronem bella civilia post Caesaris mortem facta
describentem atque Senecam Augustum ut pacis auctorem laudibus extol-
lentem fecisse. neque casu factum esse, ut tragoedia verbis civis qaudet
Roma cruore finiretur. sed ut Augusti mentio fieret, ea, quae Seneca De
Clem. I 11 protulit, in causa fuerunt et ultima tragoediae verba civis
gaudet Roma cruore rhetorice opposita sunt eis, quae antecedunt hospitis
illic caede litatur} numen superum. neque si concedimus poetam ultima
tragoediae verba scribentem annos LXVIIII vel LXX respexisse, fabu-
lam illo ipso tempore confectam esse statuere licet, praesertim cum per
se parum veri simile sit turbulentis illis annis talem tragoediam quem—
quam· scripsisse. quis autem hanc praetextam composuerit, equidem de-
cernere nolim. Ritter quidem eam Curiatio Materno, quem Flaviorum
temporibus fabulas praetextas composuisse seimUS, adtribuit, sed hanc
sententiam certis argumentis probare non potuit. ceterum Maternum eius
modi carminibus, qualis est Octavia,2) gloriam illam consecuturum fuisse,
quam eum adeptum esse ex eis adparere videtur, quae Tacitus in dialogo
de orat. (c. 11) eum ipsum dicentem fecit: et hodie si quid nobis notitiae
ac nominis est, maqis arbitror carminum quam orationum yloria partum,
mihi quidem veri simile esse non videtur. id potius persuasum habeo
tragoediam ab homine rhetorica arte imbuto conscriptam esse. et for-
tasse, id quod iam supra significavimus, in rhetoris cuiusdam schola haec

 

1) Cf. p. 18.

²) Saepe, ut unum proferam, eadem repetuntur, velut Claudii Agrippinae Bri-
tannici caedes, cum Iunone Octavia comparatur vv, 219 sq., 283, 5353 ingrata est
eorundem verborum intra paucos versus iterati0, cf. vv. 33, 34 capta — captus, 159, 160
yradus, 86, 87 εαευοε, saevi, 602, 604 deflevi, deflere, 603, 605 nefas, 691, 693 petis, petitus,
al. quamquam eius modi molestae repetitiones apud alios quoque poetae„ veluti Statium,
deprehenduntur.

 

