4

quae praeter Etruscum ad prius genus referenda sunt, praebent tantum
Troadum versus 64-164, Medeae tta-594, Oedipi 110-136, 403, 404,

429—431,445-448,466-471,504-509) novem tragoediae hoc ordine

nobis servatae sunt: Hercules (furens), Troades, Phoenissae, Medea, Phae·
dra, Oedipus, Agamemnon, Thyestes, Hercules (Oetaeus), in altera vero
classe decem extant fabulae tali modo in plurimis eiusdem generis codi- ¹
cibus se excipientes: Hercules (furens), Thyestes, Thebais (i. e. Phoenissae),
Hippolytus (i. e. Phaedra), Oedipus, Troades, Medea, Agamemnon, Octa-
via, Hercules (Oetaeus). videmus igitur tragoediam, quae Octavia in· .
scripta est, in meliore recensione deesse, in deteriore inter ceteras fabulas
Senecae adscriptas nono loco insertam esse. tamen in duobus illis codi5
cibus (M et N), quos magna ex parte ex recensione Ε fluxisse Leo osten-
dit ¹), Octavia ultimo loco tradita est. qua exre cave ne colligas eam
olim in archetypo classis prioris* extitisse. nam inde, quod ultimo loco
addita est, patet eam ex codice eius generis, quod littera A significari
solet, adiectam esse. ceterum conferas tragoediarum titulum, qui in Vati-
cano (N) legitur: ‘Marcj lutii annei senece tragedie novem. hercules.
troades. phenissa medea. phaedra. oedipus agamemnon thiestes. hercules.
octavia. feliciter incipiunt. Iuno’ librarius igitur numerum ‘novem' ex
recensionis Ε codice quodam recepit neo tamen eum mutavit addita Octa-
via.²) sed aliud etiam vel maximum discrimen, quod inter Octaviam et
ceteras tragoedias intercedit, quicumque titulos perlegerit, statim cognoscet,
argumenta dico prorsus diversa. nam Octaviae argumentum non ut in ceteris
factum est ex fabulis Graecorum, sed ex historia rerum Senecae tempo·
ribus ab imperatore Nerone gestarum depromptum est. describitur enim
hac tragoedia, quanta crudelitate Nero Octaviam uxorem, imperatoris
Claudii et Messalinae filiam, ex matrimonio expulerit atquc exturbaverit.
adnumeranda igitur est Octavia illi tragoediarum generi, quod ‘praetexta .
rum’ nomine significatur, cuius generis hoc unum exemplum integrum
nobis servatum est.

Iam exeunte saeculo XV de Seneca huius praetextae auctore dubitatio
maxima mota est vel ab eis, qui quin ceterae fabulae ad philosophum
illum referendae essent omnino non dubitabant. veluti in Gellii Bernar-
dini Marmitae commentario ad Senecam tragicum Venetiis a. 1492 in
lucem emisso haec leguntur: ‘in hoc autem volumine est tragoedia, qua

¹) Cf. vol. I, p. 6sq. Phoenissae et Medeae versus 1-700 et Octavia in codicibus Μ
et N fluxerunt ex libro quodam classis interpolatae, ex quo etiam liber Melisseus, quo
Lipsius usus est, derivatus esse videtur, cf. Leonem vol.I, p. 14.

²) Idem tragoediarum ordo —est is, qui in codice Etrusco extat — conspicitur
etiam in titulo cod. vindobonensis 613 inipso autem libro alius est fabularum ordo, cf.
R. Peiperi et G. Richteri ed. praef. p. XXXIII.

 

