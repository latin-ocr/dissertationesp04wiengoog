95

fabula recitata est. quonam autem tempore ea cum ceteris fabulis in
unum corpus coniuncta sit, ad liquidum perduci nequit. coniecit quidem
Richter1) ab eo, qui archetypum librorum recensionis A exorasset, Octa·
viam esse receptam, quod Leo probavitfl) qua de re ob hanc causam cer-
tum iudicium proferri non potest, quia recensionis Eunus codex Etruscus
extat. scimus tantum Octaviam auctoris nomine deperdito propter rhe-
toricum scribendi genus et fortasse propterea etiam, quod in ea ipse
Seneca inducitur, cum fabulis eius coniunctam esse. quodsi Herculis
Oetaei fabulam a Seneca scriptam esse iure negatur, totum corpus tra-
goediarum, quae Senecae nomen prae se ferunt, nihil aliud est quam
corpus tragoediarum scholasticarum uno vinculo, Senecae ut gravissimi
talium fabularum scriptoris nomine, coniunctorum. sed utcumque haec res
se habet, id probasse nobis videmur Octaviam paullo post Neronis mor-
tem, primis Flauiorum temporibus, conscriptam esse ab homine quodam
scholasticorum doctrina imbuto.

'¹) cf. praef. p. XIII.
²) cf. Hermae X 439 sq. et ed. vol. Ι p. 1, adn. 3.

 

